..25..

'sunt in ephymnio strophae,
ἆ Ζήν, Ἰοῦς ἰώ

μῆνις μάστειρ’ ἑκ θεῶν.

κοννῶ δ’ ἄταν γαμετᾶς

οὐρανόνικον. χαλεποῦ γὰρ ἐκ

πνεύματος εἶσι χειμών,
continuant, sed stropham, qua Danaides se, si Jovis Dianae-
que auxilii expertes maneant, ad Plutonem sese conferre,
suspendio vitam finienteS, coactum iri dicunt. Simili igitur
modo atque post primam stropham invocatione intermissa
contextus sententiarum aliquantum interrumpitur; sednon
turbatur3 narn adverbium τότε (174) nemo non potest referre
ad ea quae ephymnium antecedunt. At in antistropha post·
quam dictum est Jovem, si preces virginum neglegeret, non
recte facturum esse, pergitur „de summo caelo autem audi
nos te invocantes“, neque quidquam post ea verba aptius
cogitari potest quam ipsa invocatio, quae reposito ephymnio
sequitur. Itaque si quis nihilo minus ephymnium hic respuat,
praestare puto versus 168-· 173 quasi epodum post 181
transferre quam (id quod Hartung iecit) servato ordine
mesodum inter stropham et antistropham statuere. Nam in-
solita structura, quarn supra exprobravi, certe ita evanescit.

Sequatur nunc primum Eumenidum stasimum. Cuius

compositio in codicibus ea est, ut primi paris et stropham
et antistropham ephymnium sequatur, alterius inter stropham
et antistropham pars responsione carens interiecta sit item-
que tertii, quartum solitam praebeat formam strophae et
antistrophae, hunc iu modum:

Str. α
Eph. α

Ant. α
Eph. α.

Str. β

 

